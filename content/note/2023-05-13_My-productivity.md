---
title: พูดถึงการเพิ่ม productivity ของผมเอง
description: พูดถึงการเพิ่ม productivity ของผมเอง
slug: 2023-05-13_My-productivity
category: Tips
tags: []
img: blog-1.jpg
---

# พูดถึงการเพิ่ม productivity ของผมเอง

### ในบางวันผมไม่มีสมาธิเลยในการทำงาน ทำได้ 30 นาทีก็อยากจะไปทำอย่างอื่น หยิบมือถือดูคลิปดูเฟสบุ๊ค แต่บางวันก็สามารถนั่งทำงานเพลินๆได้จนไม่รู้เวลา

ผมมาสำรวจตัวเองว่า อะไรที่เป็นปัจจัยในการทำให้ผมมีสมาธิในการทำงานได้นานขึ้น เทคนิคต่างๆที่ได้ลองทำไปแล้วคืออะไร

1. **การฟังเพลงที่ไม่รู้ความหมาย ไม่คุ้นทำนองหรือเพลง lofi**
   ข้อนี้เป็นข้อแรกที่เกิดขึ้นเป็นข้อแรก การฟังเพลงที่รู้ความหมาย รู้เนื้อร้องรู้ทำนอง ผมมักจะไปจดจ่ออยู่กับเพลงมากเกินไป ฮัมเพลงตาม หรือร้องเพลงตาม ทำให้ไม่ค่อยได้งาน เพลงที่มักได้ผลในปัจจุบันคือเพลง lofi อาจจะเพราะเป็นเพลงที่มีแต่ทำนอง และมีเยอะมากจนไม่เคยจำทำนองได้เลย จึงได้ผลสุดๆ ทั้งทำงานได้นานขึ้นและ มีสมาธิกับงานมากขึ้น
2. **เปลี่ยน theme editor หรือ update config editor ใหม่**
   ข้อนี้คงคล้ายๆกับการจัดโต๊ะทำงาน เมื่อเราจัดโต๊ะทำงานใหม่เรามักจะอยากทำงานกับโต๊ะที่จัดไปมากๆในตอนนั้น หากเราลองมาดูรายละเอียดจริงๆแล้ว
   - การเปลี่ยน theme ก็คือการเปลี่ยนสภาพแวดล้อมในการทำงาน ทำให้รู้สึกตื่นตัวมากขึ้น แถมบางครั้งเราไปเจอ theme ใหม่ๆที่ออกแบบมาอย่างดี สีๆฃต่างๆก็มีผลกับสายตาและอารมณ์ ไปจนถึงการอื่น code ได้ง่ายขึ้นด้วย
   - ส่วนการ update config editor ด้วยตัวผมเองใช้ vim ผมจะไปดู plugin ใหม่ๆที่ออกมา ที่ช่วยในการเขียน code ให้ง่ายขึ้นเร็วขึ้น สำรวจ plugin เก่าๆที่คิดว่าไม่ได้ใช้ก็ตัดออก shotcut ตัวไหนที่ไม่ได้ใช้ก็ตัดออก ก็ชัดเจนอยู่แล้วว่าทำให้เราทำงานได้เร็วขึ้น เหมือนกับการจัดโต๊ะทำงานนั้นแหละ เครื่องมือดีๆก็หามาใช้ ของชิ้นไหนใช้บ่อยๆก็หยิบมาใกล้ๆมือ \* ในบางครั้งผมก็เข้าไปช่วย update plugin ด้วยนะเดี๋ยวจะมาอวดให้ฟังใน note ถัดไป

![Untitled](/content/img/2023-05-13_My-productivity_img-editor.png)

3. **การทำ pomodoro**
   ข้อนี้ได้ผลอย่างไม่น่าเชื่อ การจับเวลาในการทำงาน แบ่งเป็นยกๆ และมีเวลาพักที่ชัดเจน ช่วยให้จดจ่อกับงานได้ดีมาก ตัวผมเองใช้ app ที่ชื่อว่า flow บนเครื่อง mac หรือบางครั้งก็ใช้นาฬิกาจับเวลาทำอาหาร แบ่งการทำงานเป็น 4 ยก ยกละ 25 นาที พักเล็ก 5 นาที พักรอบใหญ่ 30 นาที ถือว่าได้ผลดีมากในการทำแต่ละครั้ง แต่ก็ทำได้ไม่บ่อยนัก เพราะวันธรรมดาส่วนใหญ่จะประชุมทั้งวัน

![Untitled](/content/img/2023-05-13_My-productivity_img-flow.png)

ในรอบต่อไปผมอาจจะมาลองสำรวจตัวอย่างว่าปัจจัยอะไรที่ทำให้ผมไม่มีสมาธิในการทำงาน น่าสนุกดีคงเหมือนการหา bug ในตัวเอง

ใครอยากจะแนะนำ productivity ที่ตัวเองใช้หรือ อยากสอบถามก็สอบถามบอกกล่าวกันมาได้ ในตอนนี้ที่เว็บไซต์ [pinpong.co](http://pinpong.co) ยังไม่มีช่องให้ comment ก็ mail มาคุยกันหรือทัก twitter มาคุยกันก่อนได้ หรือถ้าตอนที่อ่านมาช่องให้ comment แล้วก็จัดมาโลด

---

_Pinpong_ _Tongpat_
_2023-05-13_
