---
title: เตรียมตัวใช้ keyboard 35% ขนาดยังไม่ได้ใช้แต่ตอนนี้ผมได้อะไรไปมากแล้ว
description: corne keyboard ในฝันยังไม่มีเงินซื้อก็เตรียมตัวไปก่อน
slug: 2023-07-23_Corne-I-want-you
category: Note
tags: [keyboard]
img: /content/img/2023-07-23_Corne-I-want-you_img-03.png
---

# เตรียมตัวใช้ keyboard 35% ขนาดยังไม่ได้ใช้แต่ตอนนี้ผมได้อะไรไปมากแล้ว

จำไม่ได้แล้วว่าไปเห็นอะไรมาแล้วอยากใช้ split keyboard ก็เลยไม่ต้องเกริ่นที่มาที่ไปให้วุ่นวาย

split keyboard ที่อยากได้คือ corne v2 แบบ 5x3 (spec แบบจริงจังเอาไว้ได้ตัว keyboard มาแล้วจะพูดถึงอีกทีนะครับ)

![corne](/content/img/2023-07-23_Corne-I-want-you_img-01.png)

คงจะไม่ลงรายละเอียดแต่จากที่เห็นคือมันมี 3 แถว ไม่มีแถวตัวเลขนั่นหมายความว่า ผมพิมพ์ตัวเลขไม่ได้และพิมพ์เครื่องหมายต่างๆ ไม่ได้ด้วย รวมไปถึงการพิมพ์ภาษาไทย ไปดูกันว่าผมได้เตรียมตัวอะไรไปบ้างเพื่อที่จะใช้ keyboard ในฝันตัวนี้

## 1. keymap

![hhkb keymap](/content/img/2023-07-23_Corne-I-want-you_img-02.png)

นี่คือ keymap ที่ผมใช้อยู่ปัจจุบัน กับคีย์บอร์ด hhkb จากที่เห็นคือผม map key เฉพาะส่วนตรงกลาง 3x10 และ spacebar เท่านั้น ตามจำนวนคึย์ของเจ้า corne ซึ่งจาก keymap ของผมมันใช้น้อยกว่าคีย์ที่เจ้า corne มีซะอีก ผมจะขออธิบายเป็น layer

- layer 1 (qwerty) หรือ layer ในการพิมพ์ปกติ
- layer 2 (symbol) เมื่อกด “z” หรือ “/” ค้างไว้จะสามารถกดเครื่องหมายต่างๆ ได้ตามสีส้ม
- layer 3 (arrow) เมื่อกด “s+d” พร้อมกันค้างไว้จะสามารถกดลูกศรรวมถึง home pageup-down ตามสีฟ้า
- layer 4 (number) เมื่อกด “q” หรือ “p” ค้างไว้จะสามารถกดตัวเลขได้ตามสีม่วง
- layer 5 (function) กด “q+r” พร้อมกันค้างไว้จะสามารถกด function ได้ตามสีแดง
- layer 6 (mouse) กด “a+s” ค้างไว้จะเป็นเมาส์ตามสีเขียว

ผมเริ่มทำไปทีละ layer และเปลี่ยนอยู่ตลอด ตัวแรกที่เริ่มทำคือ arrow ได้แรงบันดาลใจจากคุณ มนูญชัย ขออนุญาตเรียกนามสกุลเพราะมันเท่ดีครับ ลองไปอ่านดู [ปลดล็อกความเทพของคีย์บอร์ดแมค](https://medium.com/event-pop/%E0%B8%9B%E0%B8%A5%E0%B8%94%E0%B8%A5%E0%B9%87%E0%B8%AD%E0%B8%81%E0%B8%84%E0%B8%A7%E0%B8%B2%E0%B8%A1%E0%B9%80%E0%B8%97%E0%B8%9E%E0%B8%82%E0%B8%AD%E0%B8%87%E0%B8%84%E0%B8%B5%E0%B8%A2%E0%B9%8C%E0%B8%9A%E0%B8%AD%E0%B8%A3%E0%B9%8C%E0%B8%94%E0%B9%81%E0%B8%A1%E0%B8%84-%E0%B8%AA%E0%B8%B3%E0%B8%AB%E0%B8%A3%E0%B8%B1%E0%B8%9A-developer-%E0%B8%94%E0%B9%89%E0%B8%A7%E0%B8%A2-karabiner-elements-%E0%B9%81%E0%B8%A5%E0%B8%B0-goku-e9fb87226db9) ผมเริ่มจาก mapkey ด้วย karabiner ตามลูกพี่เขาก่อนเลยแล้วค่อยปรับเป็นของตัวเอง

layer symbol จากตอนแรกก็คิดเอาเองแล้วลองใส่ๆไปดูแล้วก็ดูของคนอื่นๆ จนมาเจอบทความนี้ [Designing a Symbol Layer (getreuer.info)](https://getreuer.info/posts/keyboards/symbol-layer/index.html) สรุปให้คือการวาง symbol layer โดยการดูว่าเราใช้ key ไหนบ่อยที่สุดให้วางไว้ใกล้ๆนิ้วที่แข็งแรงที่สุดและไม่ต้องขยับเยอะ พอวางด้วยหลักการแบบนี้มันช่วยในการทำงานได้มาก ผมแทบไม่ต้องขยับนิ้วจาก home row key เลยและจำมันง่ายขึ้นด้วย

![hhkb keymap symbol layer](/content/img/2023-07-23_Corne-I-want-you_img-03.png)

นี่คือตอนที่ผมวาง symbol layer เขียนเพื่อช่วยจำตามคำแนะนำในบทความเลย เขียนใหม่อยู่หลายครั้งเพราะช่วงแรกๆ เปลี่ยนบ่อยตามที่คิดว่าเหมาะกับเราที่สุด

## 2. home row mods

ผมได้ยินคำนี้ครั้งแรกจาก [บทความนี้](https://medium.com/kbtg-life/the-joy-of-coding-with-a-30-keyboard-find-the-tools-that-suit-you-86987a98eebd) คิดว่าพี่คนนี้แหละที่เป็นคนป้ายยาเจ้า corne มา เห็นว่าเป็นคนเดียวที่แสดงตัวในกลุ่ม keyboard ว่าเล่นเจ้า corne แบบประกอบเองนี้อยู่ เมื่อได้ยินคำนี้แล้วผมได้ลองไปศึกษาเพิ่มจาก [A guide to home row mods (precondition.github.io)](https://precondition.github.io/home-row-mods) จนได้มาใช้กับตัวเองเริ่มต้นลอง setup ด้วย karabiner และ via ก่อน ซึ่งมันไม่ work เลยครับ ไม่สามารถใช้ในชีวิตประจำวันได้ จนมาอ่านโดยละเอียดแล้ว set ด้วย qmk อีกจึงสามารถใช้งานได้ เมื่อใช้งานได้แล้วหัว home row mods มีประเด็นเรื่องการเรียงลำดับของ mod key ส่วนใหญ่แล้วจะแนะนำให้ปุ่ม shift อยู่ที่นิ้วชี้ จากที่ผมลองอยู่หลายแบบ จริงอยู่ที่ควรเอา key ที่ใช้บ่อยที่สุดไว้ที่นิ้วที่แข็งแรงที่สุด แต่สำหรับการที่ต้องพิมพ์ไทยด้วยแล้ว ผมว่ามันมันรับหน้าที่หนักเกินไป เลยให้ shift อยู่ที่นิ้วก้อย (A) และ cmd อยู่นิ้วนาง (B) เพื่อให้สามารถยังกด cmd+c cmd+v ได้ถนัดอยู่ และยังมีการกดแบบ sticky Combos ที่ช่วยสำหรับมือเดียวได้ง่ายขึ้น

## 3. มนูญชัย

ใช่ครับ คนเดียวกับที่พูดถึงในข้อแรก คุณมนูญชัย ช่วยให้ผมสามารถพิมพ์ไทยบนคีย์บอร์ดในฝันนี้ได้ เริ่มจากฝึกอยู่ราวๆ 1 สัปดา [Manoontype](https://manoontype.web.app/) ด้วยความที่เร่งฝึกจนเกินไปในเช้าวันจันทร์ที่ต้องทำงาน ผมจำมนูญชัยได้นะแต่ได้ประมาณ 20 wpm แต่ตัวเกษมณีผมลืมมันไปแล้วและไม่สามารถพิมพ์มันได้เลย สุดท้ายก็ผ่านมันมาได้ด้วยมนูญชัย

จากการเตรียมตัวใน 3 ข้อนี้ตอนนี้ผมยังใช้ hhkb อยู่ครับแต่ทำงานได้ไวขึ้นมาก และสนุกอยู่ตลอดเวลา เพื่อนๆผมมองว่าผมเว่อไปด้วยกับการทำอะไรแบบนี้ ยิ่งตอนนี้ศึกษาเยอะขึ้นไปอีกจนคิดว่าอยากจะทำคีย์บอร์ดเอง ที่เข้ากับมือตัวเองด้วยครับ แต่คงจะผ่านเจ้า corne นี้ไปก่อนยังมีอะไรให้ทำอีกเยอะกับเจ้า corne และมี layout ในฝันเพิ่มอีกคือ qaz ortho

ref : [The Joy of Coding With a 30% Keyboard — Find the Tools That Suit You | KBTG Life (medium.com)](https://medium.com/kbtg-life/the-joy-of-coding-with-a-30-keyboard-find-the-tools-that-suit-you-86987a98eebd)

ref : [ปลดล็อกความเทพของคีย์บอร์ดแมค (สำหรับ Developer) ด้วย Karabiner-Elements และ Goku | by Manassarn Manoonchai | Eventpop | Medium](https://medium.com/event-pop/%E0%B8%9B%E0%B8%A5%E0%B8%94%E0%B8%A5%E0%B9%87%E0%B8%AD%E0%B8%81%E0%B8%84%E0%B8%A7%E0%B8%B2%E0%B8%A1%E0%B9%80%E0%B8%97%E0%B8%9E%E0%B8%82%E0%B8%AD%E0%B8%87%E0%B8%84%E0%B8%B5%E0%B8%A2%E0%B9%8C%E0%B8%9A%E0%B8%AD%E0%B8%A3%E0%B9%8C%E0%B8%94%E0%B9%81%E0%B8%A1%E0%B8%84-%E0%B8%AA%E0%B8%B3%E0%B8%AB%E0%B8%A3%E0%B8%B1%E0%B8%9A-developer-%E0%B8%94%E0%B9%89%E0%B8%A7%E0%B8%A2-karabiner-elements-%E0%B9%81%E0%B8%A5%E0%B8%B0-goku-e9fb87226db9)

ref : [Jasper is blogging Wireless crkbd with JLC Nylon plate and case (tandy.is)](https://jasper.tandy.is/blogging/wireless-crkbd-with-jlc-nylon-plate-and-case)

---

_Pinpong_ _Tongpat_
_2023-05-13_
